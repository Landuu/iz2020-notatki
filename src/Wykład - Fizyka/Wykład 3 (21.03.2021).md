
## Pole magnetyczne

Pole magnetyczne jest to stan przestrzeni, w której siły działają na poruszające się ładunki elektryczne a także na ciała mające moment magnetyczny niezależnie od ich ruchu.

Źródłami pola magnetycznego są magnesy oraz przepływający prąd. Magnesy dzielimy na:

* naturalne - ruda żelaza zwana magnetytem (wydobywana w pobliżu miasta Magnezji w Azji Mniejszej)
* sztuczne - np. pręty z twardej stali potarte kilkakrotnie magnetytem

Bieguny magnetyczne występują zawsze parami (tzn. nie jest możliwe oddzielenie bieguna N od S). Najsilniej zdolności przyciągające obserwuje się na końcach magnesu (na biegunach).

![Imgur](https://i.imgur.com/rQwinmv.png)

## Obraz graficzny pola magnetycznego

![Imgur](https://i.imgur.com/roKvUlt.png)

## Reguła śruby prawoskrętnej i reguła prawej dłoni

**Reguła śruby prawoskrętnej (reguła korkociągu)**

Jeżeli kierunek ruchu postępowego śruby prawoskrętnej jest zgodny z kierunkiem prądu płynącego przez przewód, to kierunek ruchu obrotowego śruby wskazuje kierunek linii pola magnetycznego.

![Imgur](https://i.imgur.com/OHVAXZx.png)

**Reguła prawej dłoni**

Jeżeli prawą rękę położymy na solenoidzie tak, aby cztery palce obejmowały solenoid i były zwrócone zgodnie ze zwrotem prądu, to odchylony kciuk wskazuje zwrot linii pola wewnątrz solenoidu.

![Imgur](https://i.imgur.com/ewQUrir.png)

## Indukcja magnetyczna

Indukcja magnetyczna to podstawowa wielkość magnetyczna charakteryzująca stan pola magnetycznego  w danym miejscu. Określa się ją na podstawie oddziaływania pola magnetycznego na prąd elektryczny.

Rozważmy prostoliniowy bardzo długi przewód (o symetrii osiowej, przy czym osią symetrii jest oś przewodu), przez który płynie prąd elektryczny. W każdym punkcie odległym o taki sam odcinek **a** od przewodu, indukcja **B** ma jednakową wartość, a wektor indukcji jest styczny  do okręgu o promieniu **a**, leżącego w płaszczyźnie prostopadłej do osi przewodu

![Imgur](https://i.imgur.com/O3LF5ij.png)

## Indukcja magnetyczna - wzór

![Imgur](https://i.imgur.com/UAdad0z.png)

Założenia:

* Weźmy teraz dwa przewody
* Przy czym odległość przewodu 1 od 2 nazwijmy **a**
* Oznaczmy przez B indukcję magnetyczną wywołaną przez prąd I1 w odległości a od niego.

Z obserwacji wynika, że:

* Indukcja B w danym miejscu jest proporcjonalna do wywołującego go prądu I1
* Siła F działająca na przewód 2 wskutek oddziaływania prądu w przewodzie 1 wyraża się wzorem

![Imgur](https://i.imgur.com/DV8l67i.png)

Przewody prostoliniowe równoległe o zgodnych zwrotach prądów przyciągają się, a o niezgodnych zwrotach prądu odpychają (w przeciwieństwie do biegunów magnetycznych jednako i różnoimiennych).


## Reguła lewej dłoni

![Imgur](https://i.imgur.com/FMGko5w.png)

Przy wyznaczaniu kierunku siły F oddziaływania pola magnetycznego na prąd elektryczny, posługujemy się regułą lewej dłoni.

Jeżeli lewą dłoń ułożymy tak, aby linie pola magnetycznego były skierowane do dłoni, a cztery palce zgodnie z prądem, to odchylony wielki palec wskaże kierunek siły F.

Jeżeli kąt między wektorem indukcji B, a przewodem I nie jest prosty, lecz równy a, to wzór na siłę otrzymuje postać:

![Imgur](https://i.imgur.com/oVRDm6b.png)

## Strumień magnetyczny

![Imgur](https://i.imgur.com/EupebAH.png)

W obrazach graficznych pola magnetycznego, pole to przedstawiamy za pomocą linii indukcji magnetycznej.
Ich gęstość jest proporcjonalna do wartości indukcji B w danym miejscu pola.

Często interesuje nas całkowity strumień magnetyczny objęty (np. przez jeden zwój o danym kształcie i wymiarach) Jest on proporcjonalny do sumy wszystkich linii indukcji przenikający powierzchnię ograniczoną danym zwojem.

W polu magnetycznym równomiernym, strumień magnetyczny jest równy iloczynowi indukcji B i pola powierzchni S prostopadłej do linii indukcji

![Imgur](https://i.imgur.com/I4AmmhD.png)

## Prawo Biota-Savarta

![Imgur](https://i.imgur.com/KvphHAT.png)

Wartość indukcji magnetycznej możemy obliczyć na podstawie prawa Biota–Savarta (1820r.).

![Imgur](https://i.imgur.com/DoAtjkA.png)

## Natężenie pola magnetycznego

W polu magnetycznym wytworzonym przez prąd elektryczny indukcja magnetyczna w dowolnym miejscu zależy nie tylko od kształtu obwodu, liczby zwojów prądu , ale również od własności  magnetycznych środowiska , w którym to pole zostało wytworzone.

Dlatego, aby określić pole magnetyczne wprowadzono jeszcze jedną wielkość pola niezależną  od własności środowiska, ale zależną od wielkości które możemy sobie samodzielnie dobierać takie jak np: kształt cewki, liczbę zwojów prąd.

Wielkość tę nazywamy **natężeniem pola magnetycznego** i oznaczamy literą **H**.

![Imgur](https://i.imgur.com/ofLmjRb.png)

## Natężenie pola magnetycznego c. d.

![Imgur](https://i.imgur.com/C4Oq8HV.png)

Rozważmy bardzo długi solenoid.

Badania pola magnetycznego wykazały, że indukcja magnetyczna w środku jego długości na jego osi jest proporcjonalna do liczby zwojów z, prądu **I** oraz odwrotnie proporcjonalna do jego długosci **l**.
Dlatego  za miarę natężenia pola magnetycznego przyjęto wielkość daną wzorem:

![Imgur](https://i.imgur.com/mduYzop.png)

Średnica solenoidu nie odgrywa roli, byleby długość solenoidu była co najmniej 20 razy większa od jego średnicy. Na końcach solenoidu natężenie pola jest o połowę mniejsze. Chcąc uniknąć wpływu końców należy wykonać cewkę pierścieniową (toroidalną).

## Prawo przepływu

![Imgur](https://i.imgur.com/ud69qrV.png)

Mamy zatem cewkę pierścieniową. Na rdzeń o przekroju kołowym nawinięto uzwojenie składające się z liczby zwojów wynoszącej **N**. Zwoje nawinięte są jedną warstwą. Przez każdy zwój cewki płynie ten sam prąd **I**. Iloczyn prądu przez liczbę zwojów nazywamy przepływem prądu i oznaczamy przez **Ѳ**

![Imgur](https://i.imgur.com/bx0GNB4.png)

W wyniku przepływu prądu w rdzeniu cewki  powstaje pole magnetyczne, którego miarą jest indukcja magnetyczna, albo natężenie pola magnetycznego. Związek pomiędzy przepływem a natężeniem pola magnetycznego określa **prawo przepływu**.

Suma iloczynów natężenia pola magnetycznego
i odcinków linii pola, wzdłuż których natężenie się nie zmienia, po zamkniętej drodze l, równa się przepływowi prądu obejmowanemu przez te zamkniętą drogę.

![Imgur](https://i.imgur.com/E0LUJ46.png)

## Prawo przepływu w cewce toroidalnej

![Imgur](https://i.imgur.com/HV8197u.png)

## Prawo przepływu na przykładzie przewodu prostoliniowego nieskończenie długiego.

![Imgur](https://i.imgur.com/fHrcINP.png)

## Własności magnetyczne materii

![Imgur](https://i.imgur.com/J6IXIs5.png)

## Własności magnetyczne materii

* Właściwości magnetyczne materii zależą od ruchu elektronów w atomach
* Oprócz ruchu orbitalnego dookoła jądra elektron wykonuje ruch obrotowy dookoła własnej osi. (ruch spinowy)
* Ruch elektronów  wewnątrz atomu można rozpatrywać jako okrężne prądy elementarne wewnątrz atomowe
* Powstające w wyniku ruchu elektronów pole magnetyczne nazywamy polem prądów elementarnych (okrężnych)
* Przy braku pola magnetycznego zewnętrznego prądy elementarne atomów niektórych materiałów, ze względu na ruch bezładny, wytwarzają pola magnetyczne elementarne , wzajemnie się kompensujące. W rezultacie materiały takie nie wykazują na zewnątrz właściwości magnetycznych
* Zawsze jednak pole magnetyczne zewnętrzne powoduje dodatkową orientację magnesów elementarnych pochodzących od prądów elementarnych.
* Stopień magnetyzacji różnych materiałów jest różny

## Magnesowanie materiałów ferromagnetycznych

Materiały ferromagnetyczne są często stosowane w elektrotechnice dzięki swym własnościom magnesowania się i wzmacniania zewnętrznego pola magnetycznego.

W celu zbadania tych właściwości przeprowadźmy doświadczenie mające na celu otrzymanie charakterystyki magnesowania

## Histereza magnetyczna

![Imgur](https://i.imgur.com/kntNqE0.png)
![Imgur](https://i.imgur.com/BBvMF2L.png)

## Materiały magnetycznie miękkie i twarde

![Imgur](https://i.imgur.com/XKu0Zxg.png)

## Zjawisko indukcji elektromagnetycznej

Zjawisko indukcji elektromagnetycznej polega na indukowaniu siły elektromotorycznej w przewodzie poruszającym się w polu magnetycznym lub w zamkniętym obwodzie obejmującym zmienny strumień magnetyczny.

![Imgur](https://i.imgur.com/J7zVmnm.png)

* Mamy elektromagnes
* W szczelinie elektromagnesu 
umieszczamy cewkę z cienkiego drutu.
* Końce cewki połączone są z miliwoltomierzem.
* Przy przesuwaniu cewki z prędkością v1, 
wskazówka woltomierza odchyla się w jedną stronę
* Przy przesuwaniu cewki z prędkością v2, 
wskazówka woltomierza odchyla się w drugą  stronę
* Odchylenie wskazówki jest tym większe i większa 
  jest prędkość ruchu cewki
* Gdy cewka pozostaje nieruchoma w szczelinie , 
wskazówka miliwoltomierza
 przyjmuje położenie spoczynkowe

---

![Imgur](https://i.imgur.com/M09DAM9.png)

* Mamy cewkę bezrdzeniową , nawinięta na szkielecie rurowym i połączona z miliwoltomierzem
* Do cewki wkładamy dowolny biegun magnesu np. N
* Obserwujemy ,ze wskazówka miliwoltomierza odchyla się w jedna stronę, przy wyjmowaniu tego bieguna z pola wskazówka odchyla się w stronę przeciwną
* Przy wyjmowaniu i wkładaniu bieguna S odchylenia wskazówki są przeciwne niż poprzednio opisane
* **Wniosek**: Indukowanie siły elektromotorycznej następuje tylko podczas ruchu magnesu













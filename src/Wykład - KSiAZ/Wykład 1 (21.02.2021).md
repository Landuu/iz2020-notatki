
## Zarządzanie firmą

**Proces zarządzania firmą** polega na wykorzystaniu wszystkich zasobów, które pozostają w jej dyspozycji, w celu osiągnięcia założonych celów.

Do zasobów tych w szczególności należą:

- klienci, 
- pieniądze, 
- maszyny, 
- urządzenia, 
- materiały
- energia
- metody pracy
- czas
- zatrudnieni pracownicy

#### Proces pozyskiwania pracowników

- określenie potrzeb personalnych, tj. liczby potrzebnych pracowników, profili kwalifikacyjnych oraz czasu, w którym wakaty powinny być objęte,
- zidentyfikowanie źródeł pozyskania pracowników,
- przeprowadzenie akcji rekrutacyjnej,
- sprawdzenie przydatności kandydata do pracy,
- podjęcie decyzji o wyborze,
- przedstawienie oferty pracy i podpisanie umowy,
- wprowadzenie do pracy.

#### Procedura doboru kadr
![Imgur](https://i.imgur.com/nsQwIBC.png)

----------

## Rekrutacja

**Rekrutacja** to sformalizowane procesy naboru kandydatów do pracy, polegające na działaniach na rynku pracy, które mają za zadanie przyciągnięcie wystarczająco dużej liczby osób o odpowiednich kwalifikacjach do ubiegania się o wolne stanowiska pracy.

Wśród głównych źródeł rekrutacji pracowników wyróżnia się:

- wewnętrzny rynek pracy,
- zewnętrzny rynek pracy.

Pozyskiwanie pracowników z wewnętrznego rynku pracy oznacza kierowanie oferty pracy w danej organizacji do pracowników w niej zatrudnionych.

Wewnętrzna rekrutacja pracowników może mieć charakter otwarty lub zamknięty.

- W ramach rekrutacji otwartej informacje o wolnych stanowiskach pracy udostępnione są szerokim rzeszom pracowników w formie ogłoszeń.
- Rekrutacja zamknięta ma miejsce wówczas, gdy informacje o wolnym stanowisku nie są podawane do publicznej wiadomości.

#### Zalety otwartej i zamkniętej rekrutacji wewnętrznej
![Imgur](https://i.imgur.com/71NFsaN.png)

#### Pozyskiwanie pracowników z zewnętrznego rynku pracy
Pozyskiwanie pracowników z zewnętrznego rynku pracy oznacza kierowanie oferty pracy do wszystkich chętnych spoza danej organizacji. Korzyścią tego rozwiązana jest to, że do firmy mogą się zgłosić nowi, kompetentni kandydaci do pracy.

#### Struktura procesu rekrutacji
![Imgur](https://i.imgur.com/vmv0Ry3.png)

#### Techniki rekrutacji pracowników

Za pomocą technik rekrutacji podejmuje się działania zmierzające do efektywnego przekazania informacji na rynek pracy o wolnym stanowisku pracy.

#### Przykładowe techniki rekrutacji pracowników

- anons prasowy,
- ogłoszenie radiowe czy telewizyjne,
- ogłoszenie w internecie,
- otwarte drzwi,
- ogłoszenie wśród załogi, 
- pośrednictwo urzędów pracy,
- ulotki,
- firmy konsultingowe.

#### Źródła rekrutacji pracowników - kanały tradycyjne

- współpraca z uczelniami,
- programy praktyk,
- konkursy,
- współpraca z biurami karier,
- współpraca ze stowarzyszeniami oraz organizacjami studenckimi,
- programy dedykowane,
- targi pracy, warsztaty oraz prezentacje,
- publikacje w magazynach oraz czasopismach,
- współpraca z urzędami pracy,
- sponsoring,
- kampanie rekrutacyjne,
- akcje społeczne,
- wydarzenia firmowe.

#### Źródła rekrutacji pracowników - kanały online

- strona www firmy,
- portale rekrutacyjne,
- studenckie strony kariery,
- e-mailingi,
- media społecznościowe,
- e-newslettery,
- filmy rekrutacyjne,
- telewizja internetowa,
- wirtualne targi pracy.

#### Przykładowe klasyfikacje rekrutacji

Podział rekrutacji ze względu na stopień zaangażowania pracodawcy w poszukiwaniu pracowników:

- **Bierne formy rekrutacji** – metoda, polegająca głównie na tym, że zainteresowani pracą w danej firmie sami przesyłają swoje dokumenty aplikacyjne, nawet gdy aktualnie nie ma wakującego stanowiska. Sam pracodawca w tej sytuacji nie podejmuje żadnych działań w celu poszukiwania przyszłych pracowników.
- **Aktywne bezpośrednie formy rekrutacji** – są to metody, gdzie firma dokonuje wysiłku, by znaleźć osoby chętne do podjęcia w niej pracy. Mogą to być ogłoszenia w prasie, mediach, dni kariery, targi pracy, rekrutacje na uczelniach.
- **Aktywne pośrednie formy rekrutacji** – wykorzystując tę formę, pracodawca zleca poszukiwanie pracowników firmom zewnętrznym, takim jak agencje doradztwa personalnego, czy agencje pośrednictwa pracy.


Podział ze względu na zakres, jaki może obejmować rekrutacja, dzieli się ten proces na:

- **Rekrutację ogólną (szeroką)** - kierowaną do szerokiego grona odbiorców (na tzw. szeroki rynek pracy). Ta forma rekrutacji wykorzystywana jest najczęściej, zwłaszcza gdy firmy organizują nabór na szeregowe stanowiska.
- **Rekrutację segmentową (wąską)** - grupę docelową stanowi wówczas konkretny segment rynku pracy, najczęściej specjaliści w danej branży. Stosujące ją przedsiębiorstwa często utrzymują kontakt z potencjalnymi źródłami rekrutacji, np. ze szkołami, uniwersytetami, organizacjami profesjonalnymi i naukowymi.


Podział ze względu na obszar poszukiwania pracowników, wyróżnia się:

- **Rekrutację wewnętrzną** – z rekrutacji wewnętrznej częściej korzystają korporacje o rozbudowanych strukturach organizacyjnych, w których mają miejsca przejścia pracowników nie tylko na stanowiska wyższe, ale również na stanowiska równorzędne. Wewnętrzny kandydat jest osobą dobrze znaną, sprawdzoną w wielu sytuacjach, co ogranicza ryzyko, wynikające z nieodpowiedniego dopasowania kandydata do organizacji.
- **Rekrutację zewnętrzną** - kandydatów szuka się poza organizacją. Dzięki niej można pozyskać pracowników o wysokich i oryginalnych kwalifikacjach, którzy są źródłem nowych pomysłów, jednak wadami tej formy są duże koszty, zwiększone ryzyko podjęcia błędnej decyzji (brak znajomości kandydata), ryzyko wypływu informacji o firmie.


#### Etapy procesu rekrutacji

- **Definiowanie stanowiska** - nazwa, cel, zakres obowiązków, kluczowe zadania.
- **Charakterystyka kandydata** – wymagane wykształcanie, kompetencje, cechy osobowości.
- **Określenie kryteriów selekcji** – wskazanie priorytetowych wymagań wobec kandydatów.
- **Planowanie procesu rekrutacji i selekcji** – rozpowszechnianie informacji, sposoby składania aplikacji, metody selekcji
- **Ogłoszenia o wolnym wakacie** – poszukiwanie pracownika.


### Definiowanie stanowiska

Większość dużych firm dysponuje gotowymi opisami każdego stanowiska, bowiem sprecyzowanie wymagań przydatne jest nie tylko w procesie rekrutacji, ale pomaga w wyjaśnieniu zadań wszystkim osobom, których ono dotyczy.

Opis stanowiska powinien zawierać:

- nazwę stanowiska,
- cel, któremu ono ma służyć,
- określenie komu ono podlega,
- zakres obowiązków i kluczowe zadania.

W zależności od potrzeb opis zawiera także:

- nazwę działu,
- stopień lub zaszeregowanie płacowe,
- odpowiedzialność za innych pracowników,
- powiązania z innymi działami (stanowiskami),
- powiązania zewnętrzne.

#### Charakterystyka kandydata

Bierze się pod uwagę przede wszystkim następujące elementy:

- **edukację** - osiągnięcia w zakresie wykształcenia i posiadanych kwalifikacji formalnych, np. zdobytych podczas szkoleń kursów,
- **osiągnięcia** - sukcesy osobiste i zawodowe,
- **zdolności** – umiejętności ogólne i zawodowe,
- **uzdolnienia** – np. umiejętności komunikowania się i zdolności interpersonalne, umiejętność rozwiązywania problemów, inicjatywa i samodzielność w pracy, preferencje do pracy indywidualnej i / lub zespołowej.

#### Określenie kryteriów selekcji

Ocena osób ubiegających się o pracę to jeden z kluczowych momentów procesu rekrutacji, niezbędne jest więc przygotowanie listy obiektywnych kryteriów na podstawie których weryfikowani będą kandydaci. Listy te tworzone są na podstawie opisu stanowiska i wymaganych cech osobowych.

#### Planowanie procesu rekrutacji i selekcji

Na tym etapie pracodawca ustala, jakie i w jakiej formie powinni składać swoje dokumenty aplikacyjne kandydaci.

Najbardziej powszechnymi dokumentami, które wymagane są przy składaniu aplikacji o pracę są:

- CV,
- list motywacyjny

Najpowszechniejszą drogą dostarczania dokumentów aplikacyjnych jest:

- przesyłanie ich za pośrednictwem poczty tradycyjnej,
- za pośrednictwem poczty elektronicznej,
- są firmy, które zamiast standardowego CV, preferują wypełnianie specjalnie przygotowanych na ich potrzeby formularzy aplikacyjnych na własnych stronach internetowych.

#### Ogłoszenia o wolnym wakacie

Celem ogłoszenia jest powiadomienie wszystkich „odpowiednich” kandydatów o wolnym wakacie, dlatego też często zdarza się tak, że już sama jego forma ma zadanie selekcyjne.

Pracodawca już na etapie konstruowania ogłoszenia może mieć wpływ na to, jacy kandydaci mogą na nie odpowiedzieć, dlatego tak ważne jest odpowiednie przygotowanie jego treści, a także dobór miejsca i czasu jego zamieszczenia.

Istnieje wiele możliwości dotarcia z informacją o obsadzanym stanowisku do potencjalnych pracowników. Do metod tych zalicza się:
przekaz ustny,

- ogłoszenie wewnętrzne i zewnętrzne,
- informacje na stronie internetowej,
- pośrednictwo urzędów pracy,
- akademickich biur karier,
- prywatnych agencji pośrednictwa pracy oraz
- agencji doradztwa personalnego.

Ogłoszenie, które przygotowywane jest na
potrzeby rekrutacji zewnętrznej, oprócz
podstawowego celu, jakim jest dotarcie i
zachęcenie potencjalnych pracowników do
aplikowania, spełnia również rolę reklamy
firmy na rynku.

Dobre ogłoszenie to takie, które „sprzedaje” daną pracę oraz firmę bądź instytucję i przyciąga właściwych kandydatów, tj. takich, którzy mają realne szanse dostania tej pracy.

Niezbędne elementy, które powinny pojawić się
w ogłoszeniu:

- nazwa stanowiska i kluczowe obowiązki,
- nazwa pracodawcy - niektórzy pracodawcy
wolą pozostawać anonimowi i używają skrytek
pocztowych lub korzystają z usług firm
zajmujących się rekrutacją, inni wykorzystują
swoją reputację, by przyciągnąć uwagę do
ogłoszenia,
- miejsce pracy,
- wynagrodzenia i inne dodatki - pracodawcy
niechętnie jednak ujawniają szczegóły
dotyczące płac, a brak takiej informacji może
skutkować, np. zgłoszeniem się osób o
nieadekwatnych żądaniach płacowych,
- wymagania - tj. kwalifikacje formalne:
wykształcenie, uprawnienia, konkretne
umiejętności, doświadczenie,
- korzyści dla potencjalnego pracownika - np.
przyjazna atmosfera w pracy, możliwość
awansu, samochód służbowy,
- sposób składania ofert – np. jakie i w jaki
sposób kandydat ma dostarczyć swoje
dokumenty aplikacyjne;
- termin nadsyłania aplikacji.

#### Wybór pracownika - metody i techniki selekcji kandydatów

1. analiza życiorysu i ankiet biograficznych,
2. rozmowa kwalifikacyjna,
3. testy psychologiczne,
4. testy wiedzy,
5. centra oceny – assessment centre,
6. techniki symulacyjne,
7. sprawdzanie referencji.

## Jak napisać CV i list motywacyjny

Napisanie własnego CV to ważny krok przy
poszukiwaniu pracy czy szkolenia; jest to
często pierwszy kontakt z przyszłym
pracodawcą.

CV powinno być napisane w taki sposób, aby
przyciągnąć uwagę czytającego i pokazać,
dlaczego jego autor zasługuje na zaproszenie
na rozmowę kwalifikacyjną.

#### Zalecenia ogólne

- Przemyśl sposób, w jaki przedstawisz
informacje w swoim CV
- Opisz kwalifikacje, umiejętności i kompetencje
w sposób jasny i logiczny, aby Twoje
charakterystyczne cechy były
wyeksponowane.
- Zwróć uwagę na wszystkie istotne szczegóły,
dotyczące zarówno treści, jak i sposobu
prezentacji. 
- Skup się na rzeczach najistotniejszych.
- CV musi być krótkie: najczęściej wystarczą
dwie strony, aby pokazać, kim jesteś i co
potrafisz.
- Jeżeli Twoje doświadczenie zawodowe jest
jeszcze niewielkie (gdyż niedawno ukończyłeś
szkołę lub studia), najpierw opisz uzyskane
wykształcenie.
- Skup się na istotnych informacjach, które
wniosą dodatkowe, ważne elementy do
Twojego podania o pracę: możesz pominąć
doświadczenia zawodowe lub kursy /
szkolenia, które miały miejsce dawno lub nie
mają związku z pracą, o którą się starasz.
- Podkreśl swoje mocne strony, uwzględniając
określone wymagania pracodawcy. 
- Europass CV pozwala na przedstawienie
kwalifikacji, umiejętności i kompetencji w
uporządkowany sposób:
	- dane osobowe,
	- opis doświadczeń zawodowych,
	- opis uzyskanego wykształcenia i odbytych kursów / szkoleń,
	- szczegółowy wykaz posiadanych umiejętności i kompetencji nabytych w trakcie nauki, pracy i życia codziennego.
- Uwagi dotyczące Europass CV:
	- zachowaj strukturę formularza;
	- CV wydrukuj na białym papierze;
	- zachowaj podaną czcionkę i układ graficzny;
	- unikaj podkreśleń i pisania całych zdań tłustym drukiem, gdyż wpływa to ujemnie na czytelność dokumentu;
	- nie rozbijaj jednej rubryki na dwie strony (np. listy odbytych szkoleń);
	- w wydrukowanym dokumencie nie powinno być widać linii oddzielających poszczególne rubryki.
- Pisz jasno i zwięźle
- Potencjalny pracodawca musi wyrobić sobie
pogląd o tym, kim jesteś na podstawie sekund
(nie minut) poświęconych na zapoznanie się z
Twoim CV. Z tego właśnie powodu musisz
pisać tak, aby potencjalny pracodawca w ciągu
błyskawicznej lektury dowiedział się, kim
jesteś i co sobą reprezentujesz.
- używaj krótkich zdań;
- skup się na istotnych aspektach odbytych
szkoleń i posiadanego doświadczenia
zawodowego;
- wyjaśnij ewentualne przerwy w studiach lub
pracy zawodowej;
- usuń niewypełnione rubryki, których
wypełnienie nie jest wymagane np. jeżeli nie
wypełniasz rubryki „Umiejętności artystyczne i
kompetencje” lub jeżeli dojdziesz do wniosku,
że takie umiejętności nie wzbogacą Twojego
podania o pracę, usuń całą rubrykę.
- Po skończeniu pisania uważnie sprawdź swoje
CV, aby usunąć ewentualne błędy i mieć
pewność, że jest ono napisane w zrozumiały i
logiczny sposób.

#### Jak napisać europejskie CV?

Wypełnij wzór CV w Internecie lub pobierz go
ze strony internetowej ([http://europass.cedefop.europa.eu](http://europass.cedefop.europa.eu)).

![Imgur](https://i.imgur.com/Xu0GaeT.png)

![Imgur](https://i.imgur.com/4ndo6ai.png)

![Imgur](https://i.imgur.com/vpHoUie.png)

![Imgur](https://i.imgur.com/FuAhds1.jpg)

![Imgur](https://i.imgur.com/y7fj8ZV.jpg)

![Imgur](https://i.imgur.com/r62XCWR.jpg)

![Imgur](https://i.imgur.com/hZcCSED.jpg)



